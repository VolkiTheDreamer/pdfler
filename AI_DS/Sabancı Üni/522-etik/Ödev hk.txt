

Dönemin ilk dersinde belirttiğimiz üzere dönem sonu sizlerden bitirme ödevleri hazırlamanızı beklemekteyiz. Ödev konularınızı derste işlenen konular kapsamında seçebilirsiniz.
Ödevin niteliği ve kapsamı konusunda ise;
•	Ödev konusu ulusal veya uluslararası kaynaklar incelenerek hazırlanabilir. Ödev kapsamında seçilecek konunun, konu ile ilgili güncel bilgileri ve tartışmaları ortaya koyması veya reform önerilerinde bulunulması beklenmektedir.
•	Ödevin değerlendirme kriteri öğrencinin analitik değerlendirme becerisini ölçmektir. Bu bağlamda da bilgiyi sistematik şekilde derleme ve derlenmiş bilgi üzerinde değerlendirme yapmanız temel değerlendirme kriterimizdir.
Buna ek olarak da Sabancı Üniversitesi’nin tez yazım kuralları çerçevesinde ödevinizi hazırlayıp PDF formatında e-posta olarak teslim etmenizi bekliyoruz. Bu kapsamda da dikkat etmeniz gereken önemli noktalar:
•	Ödevde mutlaka içindekiler, giriş, gelişme ve sonuç bölümleri olmalıdır.
•	12 punto, Times New Roman, satır araları 1,5 şeklinde ayrılmalıdır.
•	Sayfa numaraları sayfa altında ortada belirtilmelidir.
•	Kaynaklar bölümü için akademik referans kriterleri dikkate alınacaktır.
•	Gerekli kısımlarda yararlanılan kaynaklara gönderme yapılmalıdır.
Kaynaklara gönderme yapılmayan ödevleri kabul etmeyeceğiz. Göndermeler dipnot biçiminde veya cümle sonunda parantez içerisinde (yan not biçiminde) gösterilebilir.
%25 ve üzerinden intihal olan ödevler kabul edilmeyeceği gibi ödev sahipleri Üniversite’ye bildirilecektir. 
Ödevlerinizi, Türkçe dışında İngilizce dilinde de hazırlayabilirsiniz.
Ödev en az 2000, en fazla 5000 kelime olmalıdır. Bu kelime sayılarının altında veya üstünde hazırlanacak ödevler teslim alınmayacaktır. (Kaynakça ve ekler bölümleri kelime sayısına dahil değildir).
 
Daha önceki yıllarda hazırlanmış ödevler arasından bazı konu örnekleri şu şekildedir:
•	Cambridge Analytica: Kişisel Datanın Kollektifliğine Dair Bir Değerlendirme
•	Bulut Bilişim Sektöründe Hukuk ve Teknolojinin Önemi
•	Smart Cities and Their Ethical Considerations
•	Lack of Network Neutrality 
•	İlaç Endüstrisinde Veri Gizliliği Politikalarının ve İlaç İşletmelerinin Uyumunun İncelenmesi İnfodemi ve Deepfake Teknolojisi
Bunun yanında geçen yıl hazırlanan ödevlerden bazı örnekleri, derste atıfta bulunulan kaynakları ve Yasin Hocamızın önerdiği makaleleri SuCourse üzerinden inceleyebilirsiniz.
 
Ödevlerinizin son teslim tarihi 2 Eylül olarak belirlenmiştir. Dönem ödevleri sene puanının %80’ini oluşturmaktadır.
 
Geç teslim edilen dönem ödevleri için notlandırma; geç gönderilen her bir gün için 5 puan düşecek şekilde değerlendirilecektir. 
